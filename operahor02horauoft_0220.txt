XVllI r PRAEFATIO

ille trigo praetereundus est. nec facere possumus quin epist. ΙΙ.
1, 167 uar. lect. ‘in scriptis' interpretemur inde, quod pri-
mariae lectionis ‘inscite' nil nisi dimidia pars ab emendatore
illo potuerit legi. at duobus certe artis poeticae locis rectissi-
mas haec classis exhibet lectiones: u.-237 ‘et audax' pro altera
lectione ‘an audax' et u. 371 ‘nec scit' pro ‘nescit'3 unde
fit, ut quaestionem non effugiamus, utrum emendationes habea-
mus, an ueras boni libri archetypi lectiones. sed felicis cuiusdam
grammatici emendationes esse posse facile concedes, nisi ad
coniciendas uoces ‘nec scit’ ex ‘nescit' singulari emendandi arte
opus esse contenderis. ceterum hanc quidem quaestionem mox
ita solutum iri speramus, ut res plane liqueat. tris igitur illas
codicum Horatianorum classes inter se diuersas hoc modo natas
esse putandum est, ut ex uno eoque bono fonte fluxerint genus
I et ΙΙ, illa prima autem scribarum mendis et grammaticorum
coniecturis facillime perspicuis laboret, alterius uero classis
archetypus ex uno codice a docto emendatore confectus inde
potissimam labem traxerit, quod, cum eius scriptura non nus-
quam euanuisset, ille de suo ingenio addiderit coniecturas, tertia
denique classis ex archetypo prauo et mendorum emendationum-
que per leuitatem factarum pleno manauerit eademque postea
propriis monachorum commentis plus in dies ceperit detrimenti.
itaque iis, qui ut nosmet ueras communis archetypi libri lectio-
nes perscrutari uolent, repellendi erunt primo optimae classis
errores et inmutationes, deinde secundae classis non gramma-
ticae sed rhetoricae uel poeticae emendationes haud sine· dili-
gentia excogitatae, tertio plurima monachorum menda ineptiaeque
quae in deterrima classe reperiuntur. hoc si feceris, formam
archetypi Horatiani inuenies, libri primo fortasse post Christum
saeculo adscribendi paucisque mendis deprauati.

Quam ob rem nisi rarissimis locis non recepimus coniectu-
ras, sperantes fore ut magis magisque eorum sententia compro-
betur, qui Horatium poetam, si cum ceteris comparaueris, prope
integrum posteritati proditum nec dignum esse dicant qui com-
mentis et coniecturis uexetur‚ siquidem omnium nostrorum codi-
cum archetypus iam ipsis primorum Caesarum temporibus con-
scriptus est. quanto magis sane in plerisque ueteribus scripto-
ribus, ut in Liuio Tacito Graecis, destituti sumus libris bonis
isdemque antiquis! quam aliter hi ad nostram memoriam perue-

